`          `Univerzitet u Sarajevu 

Elektrotehnički fakultet u Sarajevu 

Odsjek za računarstvo i informatiku 

` `**E-learning - aplikacija za učenje online**

Napredne baze podataka 

`     `**Studenti:** Nejra Fehratović, 

Sanida Hebibović,

Jasmina Herić,

Nedina Muratović,

Kerim Nurikić,

Adna Salčin





Akademska 2023/2024 

Sarajevo, 2024.
# <a name="_gndk4rkmxpos"></a>Uvod i opis informacionog sistema

E-Learning kompanija omogućava olakšan pristup obrazovanju putem elektronskog sistema, čime se olakšava proces učenja za učenike i obrazovni ansambl. Ovaj informacioni sistem nije zamjena za klasični vid obrazovanja, već se može koristiti kao dodatni alat u zajedničkom djelovanju učenika i nastavnika, čime se postiže efikasniji i lakši proces učenja i ocjenjivanja.

E-Learning informacioni sistem je dizajniran kako bi olakšao proces podučavanja i učenja, te je dostupan svim edukatorima i učenicima. Interfejs sistema je jednostavan za korištenje, što olakšava pristup svim dostupnim mogućnostima. Svaka obrazovna ustanova koja koristi ELearning ima privilegiranog korisnika koji upravlja korisnicima i brine se o informacionom sistemu, a ovaj sistem nudi mnoge mogućnosti za unapređenje procesa učenja i podučavanja.
# <a name="_n9krnsffp4oq"></a>Osnovni procesi sistema

- **ADMIN**

- Kreiranje novog korisnika (profesora ili studenta) se vrši od strane privilegovanog korisnika koji unosi sve neophodne podatke o novom korisniku, nakon čega se podaci pohranjuju u bazu podataka. 
- U slučaju da profesor više ne predaje u obrazovnoj ustanovi ili student završi školovanje ili se ispiše iz obrazovne ustanove koja koristi E-Learning informacioni sistem, privilegirani korisnik (administrator) briše odgovarajući račun iz baze podataka kako bi se održala tačnost i pouzdanost informacija. 
- Privilegirani korisnik, odnosno administrator sistema za datu obrazovnu ustanovu, ima dodatne ovlasti za upravljanje korisnicima sistema. To uključuje dodavanje novih korisnika, brisanje postojećih, ažuriranje njihovih podataka, kao i pregled informacija o korisnicima. Osim toga, administrator ima pristup različitim alatima za administraciju sistema i održavanje njegove funkcionalnosti.
- Privilegovani korisnik može prihvatiti ili odbiti zahtjev za izmjenu podataka, kako bi se održala tačnost i pouzdanost informacija u sistemu

- **PROFESOR**

- Nakon unosa potrebnih podataka o korisniku, vrši se validacija podataka i korisnik se prijavljuje na sistem. U zavisnosti od toga da li je korisnik profesor ili student, sistem prikazuje odgovarajuću formu za dalje korištenje.
- Profesor ima mogućnost izmjene podataka na svom profilu. Nakon što izmjeni podatake, zahtjev za promjenu se šalje privilegovanom korisniku.
- Za svaki predmet, profesori mogu omogućiti predaju zadaća putem E-Learning informacionog sistema. 

- Profesor ima mogućnost da postavi različite vrste obrazovnih materijala na informacioni sistem za određenu sedmicu nastave. Materijali mogu biti u različitim formatima poput pdf, word, power point dokumenata, a također može postaviti i linkove na korisne stranice, Google Drive, video zapise i druge slične resurse.
- Kvizovi su definirani od strane profesora, koji zadaju vrijeme kada će kviz biti otvoren i kada će studenti imati pristup kvizu. Pored vremena izrade, profesori mogu postaviti vrijeme trajanja kviza i ostale dodatne informacije o kvizu.
- Svaki predmet ima svoju stranicu unutar ELearning informacionog sistema, na kojoj profesori mogu postavljati obrazovni materijal za određenu sedmicu nastave, kreirati i zadati vrijeme održavanja kviza. Također, moguće je dodati i novi predmet na sistem.


- **STUDENT**

- Nakon što profesor omogući predaju zadaće, studenti mogu izabrati fajl iz svog lokalnog uređaja koji žele postaviti na dashboard-u za taj predmet. To im omogućava da jednostavno i brzo prezentiraju svoj rad predavaču i primaju povratne informacije o svom napretku.
- Studentima koji pohađaju odgovarajući predmet su dostupni materijali putem njihovog korisničkog interfejsa na informacionom sistemu.
- Kada profesor kreira kviz i odabere opciju za slanje obavještenja studentima, studentima će automatski biti poslana notifikacija putem e-maila sa informacijama o kvizu, vremenu održavanja i drugim detaljima koje je profesor unio prilikom kreiranja kviza. To omogućava studentima da se pripreme za kviz unaprijed i da se lakše organiziraju
- Nakon što student pristupi kvizu, na njegovom ekranu se prikazuju pitanja koja su generisana iz skupa mogućih pitanja. Studenti imaju određeno vrijeme za odgovor na pitanja, pri čemu mogu pratiti preostalo vrijeme na ekranu. Pitanja su obično multiple choice tipa, što znači da studenti biraju jedan od ponuđenih odgovora.

















